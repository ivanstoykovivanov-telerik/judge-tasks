В класа на Слончето Лони измислили интересна игра. На картончета били написани числа. На всяко картонче имало точно едно цяло число. Задачата на играещия била да подреди картончетата едно до друго, при което се получава едно голямо число. След това той трябва да намери най-голямото число - палиндром, съставено от последователни цифри на полученото число. Помогнете на Лони да спечели като напишете програма bignumber, която по дадени числа от картончетата извежда най- голямото число, което може да се получи по описания начин. Известно е, че палиндром – това е число, което отляво надясно и отдясно наляво се чете по един и същи начин. Например 1230321 е палиндром, а 12 – не е.

# Вход
От първия ред на стандартния вход се въвежда едно цяло число **n** – броя на числата, записани на картончетата. На всеки от следващите **n** реда се въвежда по едно цяло число – това, което е записано на поредното картонче.

# Изход 
На един ред на стандартния изход програмата трябва да изведе едно цяло число – най-дългия палиндром, съставен от последователни цифри на числото, получено при слепване на въведените числа.

# Ограничения 
3 ≤ n ≤ 100; 
1 ≤ броя на цифрите на числата ≤ 100;

# Примерни тестове 
## Вход
```
4 
17 291 19 206
``` 
## Изход
```
291192
``` 
