Учителката на Слончето Лони често обичала да решава кръстословици. Ако не сте виждали кръстословица, тя е под формата на правоъгълник разделен на квадратчета. Някои квадратчета са празни и в тях се поставят буквите на думите, а други са изцяло черни и служат за разграничители между различните думи. В черните квадратчета не се пишат букви. Думите в кръстословицата се записват или отгоре надолу или отляво надясно. В едно от междучасията Слончето Лони взело вече попълнената от госпожата кръстословица и се опитало да намери най-малката лексикографски дума, която е поне от две букви. Думите се подреждат лексикографски по азбучен ред. Например думата **„aaabb”** е по-малка лексикографски от **“bc”** и от **„aab”**.
Помогнете на Слончето Лони като напишете програма crossword, която по дадена кръстословица намира търсената дума.

# Вход
От първия ред на стандартния вход се въвеждат две цели числа: **n** – броя на редовете и **m** – броя на колоните на кръстословицата. Следват **n** реда с по **m** знака, където всеки знак е или малка английска буква или знака **‘#’**. Знакът **‘#’** означава, че на това място в кръстословицата има черно квадратче.
# Изход
На един ред на стандартния изход програмата трябва да изведе търсената дума.

# Ограничения 
2 ≤ n,m ≤ 20;

# Примерни тестове
## Вход
```
4 4
luka
o#a#
kula 
i#a#
```
## Изход
```
kala
``` 

